## GLAS TARGERASA
Najboljši vir novic v celotni Tookaniji
*Ponedeljek*
                
                
### NOV POKOL ČLANOV KLUBA PRINCA CTHULHUTA
     
     
[Dokaj natančna skica Reinhardta + njegovega hamra, Severissa, Grimloka in Gwyn [ona ima sicer nekaj krat večje joške na skici kot v resnici]]
Domnevni povzročitelji pokola
 
Po nedavnem tragičnem pokolu v rdeči vili v Redmooru se je v soboto zvečer zgodil nov pokol v docksih Orrina, kjer so bili brutalno ubiti trije člani tamkajšne izpostave kluba. Tudi tukaj je storilec napadal klub, katerega člani častijo princa Cthulhuta.

Član kluba, ki hoče zaradi očitnih razlogov ostati anonimen, je za naš časopis podal tole izjavo: "Mi smo samo klub, ki v miru častimo našega princa, brez, da bi kogarkoli motili. Vsak časti nekoga, ne vem, zakaj smo ravno mi nekomu trn v peti. Upam, da bodo storilca kmalu prijeli." 

Ker so očividci videli, da so povzročitelji prišli v in iz mesta preko teleport krogov v templju, so iz vseh velikih štirih so sporočili, da bojo zaradi tega dogodka močno povečali varnostne ukrepe okoli templjev.

Na kraju zločina so, podobno kot v Redmooru, poleg trupel članov kluba našli tudi naprave za mučenje in zaklepanje ljudi, kar namiguje na to, da so se storilci igrali s svojimi žrtvami, preden so jih ubili. Mestna straža v Orrinu je videla iz kraja zločina bežati skupino ljudi, med njimi sta bili tudi osebi, ki sta spominjali na Reinhardta Wilhema in Severissa, osumljenca prvotnega pokola iz Redmoora. Poleg njiju so še videli osebo z dolgimi uhlji in čudno frizuro ter rdečelasko, ki je po besedah enega od očividcev imela "zelo velike joške" (skice vseh štirih so zgoraj). Imena novih dveh domnevnih storilcev za zdaj oblasti še iščejo. Če kdo ve karkoli o teh štirih domnevnih storilcih, naj to nemudoma sporoči najbližjemu članu mestne straže.

Ker mestna straža spet ni uspela uloviti storilcev, kljub temu, da so jih videli z lastnimi očmi, je incident znova podžgal očitke, da so člani mestne straže v Orrinu preobilni in da niso dovolj v formi, da bi lahko lovili kriminalce. Barusk Agobur, poglavar mestne straže v Orrinu, ponovno obljublja, da se bo potrudil, da bodo mestni stražarji od sedaj bolj vestno trenirali in da bodo vsi po vrsti shujšali.